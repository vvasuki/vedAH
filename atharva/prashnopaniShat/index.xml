<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;प्रश्नोपनिषत् on वेदे विश्वासटिप्पन्यः</title>
    <link>https://vishvAsa.github.io/vedAH/atharva/prashnopaniShat/</link>
    <description>Recent content in &#43;प्रश्नोपनिषत् on वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH/atharva/prashnopaniShat/index.xml" rel="self" type="application/rss+xml" />
    <item>
      <title>शङ्करः</title>
      <link>https://vishvAsa.github.io/vedAH/atharva/prashnopaniShat/shankaraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH/atharva/prashnopaniShat/shankaraH/</guid>
      <description>&lt;p&gt;=&lt;/p&gt;&#xA;&lt;p&gt;प्रश्नोपनिषद्भाष्यम्षष्ठः प्रश्नःमन्त्र ५&lt;/p&gt;&#xA;&lt;h2 id=&#34;परथम-परशन&#34;&gt;प्रथमः प्रश्नः&lt;/h2&gt;&#xA;&lt;p&gt;मन्त्रोक्तस्यार्थस्य विस्तरानुवादीदं ब्राह्मणमारभ्यते। ऋषिप्रश्नप्रतिवाचनाख्यायिका तु विद्यास्तुतये। एवं संवत्सरब्रह्मचर्यसंवासादितपोयुक्तैर्ग्राह्या, पिप्पलादवत्सर्वज्ञकल्पैराचार्यैः वक्तव्या च, न येन केनचिदिति विद्यां स्तौति। ब्रह्मचर्यादिसाधनसूचनाच्च तत्कर्तव्यता स्यात् —&lt;/p&gt;&#xA;&lt;h5 id=&#34;०१-सकश-च-भरदवज-शबयशच-सतयकम-सरययण-च-गरगय-कसलयशचशवलयन-भरगव-वदरभ-कबनध-कतययनसत-हत-बरहमपर-बरहमनषठ-पर-बरहमनवषमण-एष-ह-व-ततसरव-वकषयतत-त-ह-समतपणय-भगवनत-पपपलदमपसनन-&#34;&gt;०१ सुकेशा च भारद्वाजः शैब्यश्च सत्यकामः सौर्यायणी च गार्ग्यः कौसल्यश्चाश्वलायनो भार्गवो वैदर्भिः कबन्धी कात्यायनस्ते हैते ब्रह्मपरा ब्रह्मनिष्ठाः परं ब्रह्मान्वेषमाणा एष ह वै तत्सर्वं वक्ष्यतीति ते ह समित्पाणयो भगवन्तं पिप्पलादमुपसन्नाः ॥&lt;/h5&gt;&#xA;&lt;p&gt;सुकेशा च नामतः, भरद्वाजस्यापत्यं भारद्वाजः। शैब्यश्च शिबेरपत्यं शैब्यः, सत्यकामो नामतः। सौर्यायणी सूर्यस्यापत्यं सौर्यः, तस्यापत्यं सौर्यायणिः ; छान्दसं सौर्यायणीति ; गार्ग्यः गर्गगोत्रोत्पन्नः। कौसल्यश्च नामतः, अश्वलस्यापत्यमाश्वलायनः। भार्गवः भृगोर्गोत्रापत्यं भार्गवः, वैदर्भिः विदर्भेषु भवः। कबन्धी नामतः, कत्यस्यापत्यं कात्यायनः ; विद्यमानः प्रपितामहो यस्य सः ; युवप्रत्ययः। ते ह एते ब्रह्मपराः अपरं ब्रह्म परत्वेन गताः, तदनुष्ठाननिष्ठाश्च ब्रह्मनिष्ठाः, परं ब्रह्म अन्वेषमाणाः किं तत् यन्नित्यं विज्ञेयमिति तत्प्राप्त्यर्थं यथाकामं यतिष्याम इत्येवं तदन्वेषणं कुर्वन्तः, तदधिगमाय एष ह वै तत्सर्वं वक्ष्यतीति आचार्यमुपजग्मुः। कथम् ? ते ह समित्पाणयः समिद्भारगृहीतहस्ताः सन्तः, भगवन्तं पूजावन्तं पिप्पलादमाचार्यम् उपसन्नाः उपजग्मुः ॥&lt;/p&gt;</description>
    </item>
  </channel>
</rss>
